<div class="bg-light attribute-label p-2 mt-2 mb-2">
    <h3 class="text-center">IZJAVE</h3>
    <p>
        Popunjavanjem i slanjem ovog obrasca potvrđujem, pod punom krivičnom i materijalnom odgovornošću,
        da su svi dostavljeni podaci istiniti. Takođe potvrđujem da se slažem sa uslovima Javnog poziva
        i da sam pročitao/la obaveštenje o obradi ličnih podataka objavljeno na web stranici NTP Beograd
        i podnošenjem ovog obrasca dajem saglasnost da se dostavljeni podaci mogu obrađivati u svrhu ocenjivanja
        prijave. Ovim takođe potvrđujem da sam obavešten da se sve informacije dostavljene u prijavi obrađuju u
        skladu sa Zakonom o zaštiti poslovne tajne i Zakonom o zaštiti podataka o ličnosti.Takođe se slažem da
        me NTP Beograd obaveštava o svojim budućim programima i aktivnostima koje su namenjene startapovima.
        U bilo kom trenutku možete zatražiti brisanje podataka i NTP Beograd vas više neće obaveštavati.
    </p>
    <p>
        Popunjavanjem ovog obrasca, svi članovi tima navedeni u ovom formularu takođe tvrde da se protiv
        njih ne vodi krivični postupak, da članovi tima / zakonski zastupnici kompanije (ukoliko prijavu
        podnosi pravno lice) nisu osuđivani niti  je protiv njih pokrenuta bilo kakva istraga u vezi sa
        bilo kojim krivičnim delom definisanim zakonom, da se ne vodi prekršajni postupak pred Poreskom
        upravom, kao i da se ne vodi postupak prinudne naplate pokrenut prvenstveno od strane Poreske uprave
        a zatim i ostalih poverilaca, kao i da nemaju dugovanja prema poreskim organima koja mogu imati uticaj
        na poslovanje kompanije. Ukoliko prijavu podnosi pravno lice, popunjavanjem ovog obrasca odgovorno lice
        u pravnom licu tvrdi da se protiv pravnog lica ne vodi postupak za privredni prestup, kao i da mu nije
        izrečena mera zabrane obavljanja delatnosti.
    </p>
    <p>
        Ukoliko podnosilac prijave   bude izabran za učešće u Fazi 2, lice koje članovi izabranog tima odrede
        kao zakonskog zastupnika kompanije koju će registrovati / zakonski zastupnik kompanije (ukoliko prijavu
        podnosi pravno lice) će propisno dostaviti NTP Beograd važeće potvrde izdate od nadležnih državnih organa,
        kojima se potvrđuje da se protiv njega ne vodi krivični postupak, da nije osuđivan i da se protiv njega ne
        vodi istraga u vezi sa bilo kojim krivičnim delom definisanim zakonom. Svi osnivači kompanije dužni su da
        dostave potvrdu nadležne filijale poreske uprave da su izmirili sve dospele poreze i doprinose, ne starije
        od 3 meseca, od dana prijema pisanog obaveštenja o izboru u Fazu 2.
    </p>
    <p>
        Popunjavanjem ovog obrasca potvrđujem, pod punom krivičnom i materijalnom odgovornošću, da sam ja ili
        članovi mog tima autori inovacije koja predstavlja predmet prijave, da ista prema našim saznanjima predstavlja
        original, kao i da prema našim najboljim saznanjima ista ne povređuje prava intelektualne svojine, autorska ili
        srodna prava trećih lica, te da sam/smo kao autor/koautori ovlašćeni da za istu podnosimo pijave za zaštitu
        prava intelektualne svojine.
    </p>
    <p>
        Izjavljujem da sve aktivnosti tima u razvoju inovacije nemaju negativan uticaj na životnu sredinu i da tim
        poštuje principe društvene odgovornosti.
    </p>
</div>
